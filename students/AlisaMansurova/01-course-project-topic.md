### Тема курсового проекту
"Побудова хронології подій у новинах, пов’язаних із заданим об’єктом"

### Обґрунтування
Клієнтів Semantrum часто цікавлять так звані "тренди" або "сюжети" - підбірки документів, які говорять про одну подію або кілька пов'язаних подій
Актуальність теми персонально для мене полягає в тому, що наразі в медіапросторі присутні величезні об'єми інформації, тому слідкувати за подіями часто дуже складно. Таймлайн певної події, як коротка вижимка основного, оптимізує отримання інформації у ретроспективі або в режимі онлайн. А якщо це ще й симпатично візуалізувати - то взагалі кайф (адже візуальна інформація сприймається краще за текстову) :)

Такі підбірки можна створити через unsupervised методи знаходження подібних документів. Це дієвий, але грубий підхід. Як його можна удосконалити:
1. Зводити україномовні та російськомовні тексти про одну подію в один сюжет (при грубому підході вони часом розділяються на окремі). Для цього можна використати векторні представлення документів чи їхніх ключових слів, токенізацію на субтокени, машинний переклад і т.д.
2. Застосувати до сюжету методи сумаризації та information extraction. Приміром, видати один абзац, який найкраще описує подію з сюжету, або набір ключової статистики про подію (приміром, скільки захворіло і померло через коронавірус).
3. Створити таймлайн великої події (війна, виборчий процес, коронавірус). Це узагальнення попереднього пункту, але з сумаризацією відносно точок у часі: "11 березня - стільки-то хворих, Італія оголосила карантин; 12 березня - Київ оголосив карантин" тощо.

### Джерела даних
Компанія Semantrum погодилась надати дані, також додатково можна наскрейпити з новинних ресурсів, наприклад: pravda.com.ua, korrespondent.net, obozrevatel.com, liga.net. Валідаційну вибірку (як було запропоновано) можна збирати з підсумовуючих статей типу "онлайн трансляція" (приклади: [1](https://hromadske.ua/posts/koronavirus-v-ukrayini-ta-v-sviti-ostanni-dani-pro-kilkist-hvorih-ta-geografiyu-rozpovsyudzhennya-tekstovij-onlajn), [2](https://hromadske.ua/posts/pozachergovi-vibori-v-radu-tekstovij-onlajn), [3](https://hromadske.ua/posts/obmin-polonenih-onlajn))
