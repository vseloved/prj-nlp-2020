## II. Робота над проєктом

### 1. Дані

Дані скрейпились за допомогою бібліотеки [Apify](https://apify.com/), сорс код проекту лежить [тут](../crowley)

Було зібрано 14837 (51MB) новин з сайту https://www.pravda.com.ua/ за період з 2000/06/23 по 2020/03/24 (~27% - 2020 рік, ~52% - 2019, ~13% - 2018)

Формат даних - json:

```
{
    "date": "string",
    "title": "string",
    "content": "string",
    "tags": ["string"],
}
```

Приклад:

```
{
  "date": "Вівторок, 24 липня 2018, 15:56",
  "title": "Викрадення Луценка й Вербицького: ГПУ передала до суду звинувачення ",
  "content": "Генеральна прокуратура передала в суд обвинувальний акт щодо бізнесмена Олександра Волкова щодо викрадення й катування народного депутата Ігоря Луценка та вбивства активіста Євромайдану Юрія Вербицького в січні 2014 року.\nПро це йдеться в повідомленні прес-служби Генпрокуратури від 24 липня.\n\"Генпрокуратурою направлено до суду обвинувальний акт стосовно цивільної особи, яка обвинувачується в участі у злочинній організації, створеній з метою протидії акціям протестів, вчиненні тяжких та особливо тяжких злочинів із залученням \"тітушок\"\", – йдеться у повідомленні.\nВолкову інкримінується зокрема викрадення в ніч з 20 на 21 січня 2014 року з лікарняної палати учасників Євромайдану Луценка й Вербицького.\nВикрадених активістів катували, а Вербицького пізніше знайшли убитим.\nНаразі обвинувачений утримується під вартою, нагадують у ГПУ.\n27 липня 2017 року Печерський райсуд Києва задовольнив клопотання прокурорів про тримання під вартою Олександра Волкова. 29 липня у Волкова провели обшук, за результатом якого прокуратурою було ухвалено рішення його затримати на 60 діб.\nЗгодом Волкова залишили під вартою до 26 вересня і продовжували термін тримання під вартою на кожному засіданні. \nУ МВС заявляли, що активні учасники викрадення Луценко і Вербицького переховуються від правосуддя у Криму.",
  "tags": [
    "Євромайдан",
    "суд"
  ]
```

Всі дані можна знайти [тут](./pravda.com.ua.zip)

### 2. Анотації

У новинній статті необхідно знайти дату та подію, яка прив'язана до ціє дати
Подія - певне явище, що відбулося у минулому відносно або за участі того чи іншого суб'єкта. Наприклад, `"на президентських виборах 21 квітня 2019 року переміг Зеленський"`: дата - `21 квітня 2019 року`, подія - `Зеленський переміг на президентських виборах`, суб'єкт - `Зеленський`.

#### Що є датою:

-   явна повна дата у будь-якому форматі (`21.03.2019`, `02/24/20`, `10 березня 2020 року`)
-   явна неповна дата (`20 липня`, `20.07`, `1986 року`, `10 березня цього/минулого/позаминулого року`, `перший день березня/весни 2020`)
-   неявна дата (`сьогодні`, `вчора`, `тиждень тому`, `цього року`)

Якщо в тексті статті немає дати, цей текст пропускаємо

#### Що є подією

Подією є явище, в якому суб'єкт відіграває головну роль

Наприклад, подією є

-   Також є подією, коли суб'єкт події не виступає її ініцатором, але є невід'ємним ключовим учасником:

```
"Трамп дзвонив Зеленському 21 квітня привітати з перемогою на виборах президента, а 25 липня – привітати з "великою перемогою" його партії "Слуга народу" на парламентських виборах."
```

Тут, хоча дзвонив Трамп, у котексті того, що телефонна розмова відбувається за участі як мінімум двох людей, інша сторона (Зеленський) є також ключовим суб'єктом події (можна читати це як "Зеленський мав телефонну розмову з Трампом")

Фіксація статистичних фактів, якщо вона покриває тільки конкретну дату (або проміжок, наприклад, місяць чи рік):

```
Він зазначив, що протягом 27 березня захворіли 10 чоловіків (віком від 25-тт до 54-ох років). Та 9 жінок (віком від 17-ти до 62-ох років).
```

#### Що не є подією

-   Коли суб'єкт відіграє другорядну роль

```
"Держсекретар Майк Помпео був серед чиновників адміністрації, які слухали телефонний дзвінок від 25 липня між президентом Трампом і президентом України Володимиром Зеленським", - заявив чиновник Держдепу.
```

В даному випадку, `був серед чиновників адміністрації, які слухали телефонний дзвінок` не є подією, хоча мова йде про Майка Помпео. Подія тут - `телефонний дзвінок між президентом Трампом і президентом України Володимиром Зеленським`, який мав місце `25 липня`.

-   Фіксація динаміки зміни даних на певну дату, наприклад:

```
Станом на ранок 28 березня у світі офіційно зафіксували 597 458 випадки коронавірусу, 27 370 пацієнтів померли, 133 373 — вже одужали.
```

#### Загальні правила анотування

-   виділяємо дату (`--[дата][DATE]--`)
-   виділяємо подію (`--[подія][EVENT]--`)
-   виділяємо суб'єкт (`--[свуб'єкт][SUBJ]--`)

Наприклад:

```
Президент --[--[Володимир Зеленський][SUBJ]-- переніс на місяць вперед весняний призов до Збройних сил][DATE]--.

Джерело: указ президента №103/2020 від --[23 березня][DATE]--, текст якого опублікований на сайті глави держави
```

Подій у статті може бути декілька, вони можуть бути пов'язані з однією датою, а можуть бути незалежними. Тому варто вказати зв'язок `дата -> подія`: `[DATE(1)]`, `[EVENT(1)]`, `[SUBJ(1)]`
Наприклад:

```
--[Кабінет міністрів][SUBJ(1)]-- на позачерговому засіданні --[23 березня][DATE(1)]-- --[вирішив запровадити надзвичайну ситуацію в Донецькій, Тернопільській та Черкаській областях][EVENT(1)]-- задля запобігання поширенню COVID-19.

Водночас --[23 березня][DATE(2)]--, за інформацією джерел УП в уряді, міністр охорони здоров'я --[[Ілля Ємець][SUBJ(2)] погрожував відставкою][EVENT(2)]--, якщо в країні не буде запроваджено надзвичайний стан.
```

Даний кейс ще цікавий тим, що у першій події суб'єктом по факту виступає COVID-19, а не кабмін, але такі кейси я подумаю, як хендлити, трохи згодом
