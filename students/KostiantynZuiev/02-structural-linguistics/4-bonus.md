## Шміфікація

Шм-редуплікацію використовують для висловлення іронії, сарказму, скептичності чи відсутності зацікавленості об'єктом. Існує багато досліджень на цю тему і навіть є сформульовані правила творення шм-редуплікації у словах:

- усі початкові приголосні заміняються на "шм" (_"table-shmable", "breakfast-shmeakfast"_)
- початкові голосні не змінюються (_"apple-shmapple"_)
- якщо фраза складається з двох слів, шм-редуплікація відбувається лише в другому (_"Jimmy Hendriks-Jimmy Shmendriks", "data science-data shmience"_)
- якщо слово починається на "шм", нічого не змінюється (_"shmaltz-shmaltz", "schmuck-schmuck"_)
- якщо у слові є звук "ш", потрібно використовувати "см" для редуплікації (_"Ashmont-Smashmont", not "Shmashmont"_)

**Завдання:** напишіть програму, яка правильно утворює шм-редуплікацію будь-якого слова чи фрази.

Ви можете вибрати будь-яку природну мову (англійську, українську, німецьку тощо). Ви можете використати будь-яку мову програмування.

Більше про шм-редуплікацію можна дізнатися зі статті [Metalinguistic, shmetalinguistic: the phonology of shm-reduplication](https://www.academia.edu/209796/Metalinguistic_shmetalinguistic_The_phonology_of_shm-reduplication).
