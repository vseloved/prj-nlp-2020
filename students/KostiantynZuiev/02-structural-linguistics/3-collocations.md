## Колокації

Одним із важливих аспектів будь-якої природної мови є сполучуваність слів. В англійській мові поняття сполучуваності дуже відчутне і присутнє у всіх мовних структурах: ми кажемо _"make a mistake",_ але _"do a favour";_ ми кажемо _"big surprise",_ але _"great anger";_ ми кажемо _"highly unlikely",_ але _"seriously wrong"._

### 1. Англійська мова

У цьому завданні вам потрібно дослідити сполучуваність дієслів одного синонімного ряду з прислівниками. Наприклад, ми частіше кажемо _"love somebody dearly", "honor somebody highly",_ але _"admire somebody greatly"._

**Завдання:**
1. продовжте синонімний ряд дієслів: _"say", "tell", "speak", "claim", "communicate"_
2. напишіть функцію, яка знаходить у реченні дієслово (за складеним раніше синонімним рядом) і витягає усі можливі прислівники на "-ly", якими це дієслово керує
3. напишіть програму, яка знайде усі можливі прислівники для ваших дієслів у [корпусі блогів](data/blog2008.txt)
4. на виході програма повинна видати десять найчастотніших прислівників для кожного дієслова (разом із частотою). Приклад виводу:
	```
	say: (loudly, 51), (silently, 45), (quietly, 10)
	tell: (quietly, 100), (loudly, 61), (seriously, 5)
	```
5. збережіть програму та результати аналізу на корпусі (вивід) у директорії з вашим іменем

Синоніми можна знайти у тезаурусах (http://www.thesaurus.com/, https://www.merriam-webster.com/thesaurus) чи [WordNet](http://wordnetweb.princeton.edu/perl/webwn).

Підказка: зверніть увагу на те, що у природній мові дієслова можуть мати різні форми, а прислівників може бути по декілька.

### 2. Українська мова

У цьому завданні вам потрібно дослідити сполучуваність іменників-істот з прикметниками.

**Завдання:**
1. напишіть функцію, яка знаходить у реченні іменник, що позначає істоту, і витягає усі прикметники, якими цей іменник керує
2. напишіть програму, яка знайде усі можливі словосполучення прикметників та іменників-істот у [романі "Тигролови"](data/tyhrolovy.txt)
3. на виході програма повинна видати усі знайдені словосполучення та їх частоти. Приклад виводу:
	```
	84: старий сірко
	5: великий начальник
	```
4. збережіть програму та результати виводу в директорії з вашим іменем

Підказка: можна шукати послідовність прикметника та іменника і визначати словосполучення через pymorphy2. Також можна попрацювати з деревами залежностей через StanfordNLP, але можливо доведеться запускати код десь на Google Colab, бо там дуже великі моделі для української мови.

### Джерела

Ви можете використати будь-яку мову програмування та будь-яку NLP-бібліотеку.

Корпус блогів взятий з [Political Blog Corpora](http://www.cs.cmu.edu/~ark/blog-data/).
