Мені сподобалась ідея від Biasless, але хочеться підійти трохи під іншим кутом. 

Існуюсь слова, які окрім основного значення мають певну коннотацію, тому можуть вносити до тексту деяку упережденість, викривлюючи сприйняття тексту читачем. Вживання таких слів неприпустимо, наприклад, в енциклопедіях та новинах, де потрібно просто викласти факти, але не сформувати у читача певне упереджене ставлення. Мені подобається ця тема, тому що я сам стараюсь вживати менше подібних слів (наприклад, намагаюсь не робити голослівних узагальнень), а також бачу деяку актуальність у тому, що нашим виданням не заважало б вживати більше нейтральних слів, говорячи про політику та епідемологічну ситуацію у світі) 

Класифікація такого типу упереджень гарно викладена у статті https://nlp.stanford.edu/pubs/neutrality.pdf

Також, у статті https://nlp.stanford.edu/pubs/pryzant2020bias.pdf вже була зроблена спроба автоматично виправляти подібні упередження.

Фактично, я у своєму проекті хотів би зробити схожі речі, але для української мови. Спочатку зробити ідентифікацію упереджених слів або конструкцій, а потім спробувати виправляти такі конструкції на більш нейтральні. Було б ще непогано генерувати якісь зрозумілі людині пояснення, чому модель хоче замінити те чи інше слово (не знаю, наскільки це складно було б, мабуть залежить від обраної моделі).

Автори другої статті створили і опублікували корпус попарних речень, де містяться упереджені та виправлені речення з Вікіпедії ("Wiki Neutrality Corpus"). Я наразі не знаю, чи можливо якось скористатись англомовним корпусом для моделі українською, але можна спробувати створити аналогічний корпус зі статей української вікіпедії. Водночас, є підозра, що українськомовні редактори будуть приділяти менше уваги таким виправленням. 
