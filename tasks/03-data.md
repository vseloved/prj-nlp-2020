# Дані

## I. Збір та анотування даних

1. Опрацюйте один із архівів Wiktionary і витягніть усі синонімні ряди для будь-якої мови. Будь ласка, не обирайте англійську, українську чи російську мови. Деталі задачі:
   * Не кожне слово матиме синоніми, тож витягайте лише ті слова, які мають синонімні ряди.
   * Останні архіви Wiktionary можна знайти на <https://dumps.wikimedia.org/backup-index.html>.
   * Використайте SAX-парсинг для цієї задачі.
   * У теці з вашим іменем збережіть програму та синонімні ряди, які вдалось дістати.

2. Зайдіть на <http://ann.lisp.kiev.ua/>, знайдіть там теку з вашим іменем та проанотуйте 2 документи з корпусу БрУК на наявність іменованих сутностей. Перед анотуванням уважно прочитайте [інструкції з анотування](https://github.com/lang-uk/ner-uk/blob/master/doc/README.md).

3. Визначте рівень згоди між анотувальниками (або inter-annotator agreement) у корпусі [NUCLE Error Corpus](http://www.comp.nus.edu.sg/~nlp/conll14st.html#nucle32). Деталі задачі:
   * Для цієї задачі буде достатньо використати тільки [тестову вибірку](https://github.com/andabi/deep-text-corrector/blob/master/data/conll14st-test-data/alt/official-2014.combined-withalt.m2).
   * Виправлення двох анотувальників вважаються однаковими, якщо збігається і оригінальний текст, і запропонована заміна. Придумайте спосіб враховувати виправлення, що збігаються частово.
   * Оскільки анотувальників у тестовій вибірці є аж п'ятеро, потрібно виміряти рівень згоди попарно і усереднити це значення.
   * Зауважте, що не всі анотувальники перевіряли кожне речення. Зверніть увагу, що відсутність виправлень анотувальники позначали як `noop`.
   * Потрібно виміряти і загальний рівень згоди, і рівень згоди для кожного типу помилки окремо (див. [документацію по корпусу](https://github.com/andabi/deep-text-corrector/blob/master/data/conll14st-test-data/README)).
   * Напишіть ваші спостереження і висновки щодо якості анотування в корпусі та рівня згоди анотувальників.

## II. Робота над проєктом

1. Зберіть першу порцію даних для вашого проєкту та опишіть їх: формат, розмір, наявність розмітки, чи є якісь упередження (жанр, діалект, часовий проміжок). Докріпіть приклад даних (текст, файл тощо).

2(a). Якщо для вашого проєкту треба розмітити дані, розробіть анотаційний проєкт для ваших даних:
   - напишіть інструкцію для анотування з прикладами анотування
   - опишіть, як би ви могли автоматично покращити якість даних (розмітити частину даних, відфільтрувати погану розмітку, проранжувати приклади тощо)

2(б). Якщо для вашого проєкту треба згенерувати дані, опишіть схему генерації даних:
   - які дані візьмете за основу генерації?
   - як контролюватимете розподіл згенерованих даних?
   - які додаткові джерела можуть стати в пригоді (словники, бази знань тощо)?
   - які евристики можуть допомогти?
   - як можна провалідувати згенеровані дані і відсіяти шум?

## Оцінювання

I. Збір та анотування даних:
1. 20 балів
2. 20 балів
3. 40 балів

II. Робота над проєктом:
1. 10 балів
2. 10 балів

## Крайній термін

28.03.2020
