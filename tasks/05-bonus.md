# Автореферування

## Завдання

Напишіть функцію, яка витягає короткий реферат тексту за допомогою класичного TF-IDF алгоритму.

Приклад опрацювання:
* На вхід подавайте сирий текст.
* Текст потрібно розбити на речення, а речення — на слова. У цій задачі "документом" буде окреме речення, а корпусом документів — текст.
* Для кожної леми в кожному реченні порахуйте TF-IDF. У цій задачі TF — це частота леми відносно усіх слів у реченні, а IDF — обернена частота речень, у яких зустрічається лема.
* Для кожного речення порахуйте суму чи середнє TF-IDF'ів його слів. Посортуйте речення за цією ознакою.
* Виведіть N речень з найбільшим значенням. N може бути як абсолютним числом (наприклад, 5), так і відносним (наприклад, 1/4 від усієї кількості речень у тексті). Речення потрібно вивести у порядку зустрічання в тексті.

Додаткова інформація:
* Використовуйте будь-яку мову та будь-які тексти.
* Можна не обчислювати TF-IDF для службових слів.
* Можна кожному реченню додати вагу залежно від позиції цього речення в тексті. Зазвичай більш важливу інформацію вказують на початку.
* Будь-які ваші модифікації заохочуються.

## Корисні посилання

* Найдоступніше пояснення TF-IDF: <http://www.tfidf.com/>
* [Single Document Automatic Text Summarization using TF-IDF](https://www.researchgate.net/publication/318963563_Single_Document_Automatic_Text_Summarization_using_Term_Frequency-Inverse_Document_Frequency_TF-IDF)

### Оцінювання

За цю задачу не передбачено додаткових балів. Тільки зірочка від Мар'яни.
